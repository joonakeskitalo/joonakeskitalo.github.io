---
layout: post
title: "Peak Design Capture - kätevä kamerapidike"
featured: false
image: '/images/posts/2023-07-02_peak_design_capture.jpg'
---

~230 km patikointia ja 7000 kuvaa myöhemmin muutama ajatus Peak Designin Capture (V3) -kamerapidikkeestä:

Capturella saa kameran kiinnitettyä vyölle tai repun hihnaan, jolloin se on pois tieltä, ei heilu ja on suurin piirtein heti käytettävissä. Kiinnike vaatii PD:n oman Arca swiss -yhteensopivan kiinnityslevyn asentamista kameraan, mutta tämä tulee paketissa mukana ja on matalaprofiilillinen, jolloin se voi olla kamerassa pysyvästi kiinni häiritsemättä ja sopii useimpiin kolmijalkoihin.

Kiinnikkeen ja kiinnityslevyn väliset toleranssit eivät ole kovin tiukat, jotta kameran saa asetettua paikalleen, mutta vaeltaessa tämä tuntuu & kuuluu hieman ärsyttävänä heilumisena ja kolisemisena. Capturen toisessa versiossa oli ruuvi, jolla mekanismin sai kiristettyä, mutta tässä kolmannessa versiossa sitä ei ole.

Kamera vapautetaan kiinnikkeestä painiketta painamalla ja liu'uttamalla kamera ylöspäin (tai sivulle vyöllä käytettäessä) samanaikaisesti. Painike myös kääntyy mekanismin lukitsemiseksi ja on suositeltava lukita liikkumisen ajaksi, koska ei ole kovin vaikea kuvitella repun hihnan, takin, rinnan yms. yhdistelmän painavan nappia vahingossa ja tämän jälkeen kamera mahdollisesti pyörii kivikossa vuoren rinnettä alas.

Capturen kanssa tuli käytettyä kuvaamiseen kämmenen ympäri menevää PD:n Clutch kiinnitysremmiä, joka voi olla aina kamerassa kiinni ja sitä ei tarvitse irroittaa kolmijalan tai Capturen käytön ajaksi.

Suosittelen mikäli patikoi kameran kanssa paljon, melko kallis hinta ja Clutchin hankinta ei haitta (yhteensä n. 120€)