---
layout: post
title: RSS-lukijat
featured: false
---

**Mikä on RSS?**  
[RSS](https://en.wikipedia.org/wiki/RSS), eli *Rich Site Summary* on XML-kieleen perustuva verkkosyötemuoto, joka tarjoaa sivun otsikon, linkin ja mahdollisesti muuta sisältöä kuten artikkelin tai osan artikkelia. Tämän syötteen voi tuoda lukijaan, joka näyttää sen sisällön käyttäjälle.


**Miksi?**  
RSS on kätevä vaihtuvan sisällön, kuten uutisten ja blogien seuraamiseen. Se perustuu avoimeen standardiin, sen käyttö ei vaadi mitään tiliä ja sisällöntuottajan ja kuluttajan välissä ei ole mitään optimointeja yms. välissä, vaan kaikki sisältö tuodaan käyttäjälle, joka voi sitten itse valita mitä lukee, katsoo & seuraa.

**Mistä syötteet?**  
Syötteiden kerääminen ensimmäisellä kerralla on aika työlästä, mutta tämä tarvitsee tehdä vain kerran, jonka jälkeen lukijaohjelmasta saa [.opml](https://en.wikipedia.org/wiki/OPML) tiedoston, joka on lista seuratuista syötteistä. Suurin osa uutissivustoista tarjoaa syötteen, koska sen ylläpitäminen ei käytännössä maksa mitään ja se voi tuoda lisää lukijoita sivulle.

Sivuston syötteen voi löytää sivulta RSS-linkin tai -[kuvakkeen](https://upload.wikimedia.org/wikipedia/en/4/43/Feed-icon.svg) avulla, sekä useasti ne ovat '…/rss' osoitteen takana. Esimerkiksi kakki yleisradion uutissyötteet ovat [https://yle.fi/uutiset/rss](https://yle.fi/uutiset/rss) osoitteessa Myös tällä foorumilla voi seurata erikseen eri keskustelualueita.


<img src="{{site.baseurl}}/images/posts/rss_2.png">

**Miksi en käyttäisi valmista uutiskeräintä? (Esim. Rbot, Ampparit yms.)**  
Mielestäni uutiskeräimillä on liian suuri mahdollisuus sensuuriin, mielipiteiden muokkaamiseen tai vastaavaan epäilyttävän toiminnan harjoittamiseen jos ne ovat portinvartijoina kaikkiin uutisiin & artikkeleihin. Uutiskeräin voi myös lopettaa toimintansa, kun taas RSS on ollut olemassa 20 vuotta ja toimivan & käytetyn standardin lopettaminen on harvinaista.


**Ohjelmat**  
**macOS**: [NetNewsWire 5](https://ranchero.com/netnewswire/), [Reeder](https://reederapp.com/) (+iOS), [Vienna RSS](https://www.vienna-rss.com/), [ReadKit](https://readkitapp.com/), [NewsBlur](https://newsblur.com/)  
**Linux**: [FeedReader](https://jangernert.github.io/FeedReader/), [Akregator](https://userbase.kde.org/Akregator), [Gnome Feeds](https://gabmus.gitlab.io/gnome-feeds/), [Liferea](https://lzone.de/liferea/)  
**Windows**: [Omea Reader](https://www.jetbrains.com/omea/reader/), [RSSOwl](http://www.rssowl.org), [Newsflow](https://www.microsoft.com/en-in/p/newsflow/9nblggh58s5r?activetab=pivot:overviewtab), [Veen Reader](https://www.microsoft.com/en-us/p/veen-reader/9wzdncrdc28r?activetab=pivot:overviewtab), [Winds](https://getstream.io/winds/), [RssBandit](https://github.com/RssBandit/RssBandit)  
**Cross-platform**: [QuiteRSS](https://quiterss.org/), [Raven RSS Reader](https://electronjs.org/apps/raven-reader)  
**Android**: [Read](https://play.google.com/store/apps/details?id=com.read.app), [Feedly](https://play.google.com/store/apps/details?id=com.devhd.feedly) ja [miljoona muuta](https://play.google.com/store/search?q=RSS&c=apps&hl=en)  
**Self-hosted**: [FreshRSS](https://freshrss.org/), [Tiny Tiny RSS](https://tt-rss.org/), [selfoss](https://selfoss.aditu.de/)  
**Web**: [Feedly](https://feedly.com/i/welcome) (Web, iOS, Android), [Inoreader](https://apps.apple.com/app/inoreader/id892355414) (Web, Android, iOS), [The Old Reader](https://theoldreader.com), [Feedbin](https://feedbin.com/)  

Itselläni on kokemusta Feedlystä, Vienna RSS:tä, Reederistä, FreshRSS:tä ja uudesta NetNewsWiresta. Melkeinpä kaikista lukijoista löytyy samat ominaisuudet, kuten haku, luettu & lukematon seuranta, kansiot, suosikit ja sitten joissain ohjelmissa on Feedly/Feedbin synkronointi, koko tekstin noutaminen, eri pikanäppämiä jne. Suurin ero ohjelmien välillä on yleensä visuaalinen ilme ja käyttäjä voi valita ohjelman omien mieltymyksien ja tarpeiden mukaan.



<img src="{{site.baseurl}}/images/posts/rss_1.png">

Käytätkö sinä RSS-lukijaa? Miksi ja miksi et?





